<html><head><style fprolloverstyle="">A:hover {color: #990000}
  body {scrollbar-face-color:  #ffffff;
         scrollbar-highlight-color: #9c9c63;
         scrollbar-shadow-color:    #9c9c63; 
         scrollbar-3dlight-color:   #ffffff; 
         scrollbar-darkshadow-color:#ffffff;
         scrollbar-track-color:     #ffffff; 
         scrollbar-arrow-color:     #9c9c63}
         </style>
  <title></title>
  <meta http-equiv="Content-Type" content="text/html; charset=windows-1254"> 
 
 <meta http-equiv="Content-Type" content="text/html; charset=ISO-8859-9"> 
  
 </head>
         
 <body bgproperties="fixed" topmargin="0" leftmargin="0" bgcolor="#001741" link="#000000" vlink="#000000" alink="#800000">
 
     <p>
   &nbsp; <font color="silver" size="4"></font></p><center><font color="silver" size="4">Pokemon Gibi Atladı! (Radikal, 30 Ekim 2000)</font> <b><font color="white">
 <p>Pokemon adlı çizgi filmdeki kahramanlara özenen dört yaşındaki küçük Ferhat, oturduğu apartmanın yedinci katından atladı. Ferhat'ın yalnızca sol ayağı kırıldı
 </p><p><font color="lightgreen">ALİ ŞEN</font>
 <br>MERSİN - Tüm dünya çocuklarının 'bir numaralı çizgi filmi' Pokemon, Mersin'de faciaya neden oluyordu. Mezitli beldesinde yaşayan Ağırbaş 
 ailesinin dört yaşındaki oğlu Ferhat, Pokemon çizgi filmindeki kahramanlara özenerek uçmayı denedi. Annesinin markete gitmesini fırsat bilen Ferhat, oturdukları apartmanın yedinci katından atladı. 21 metre yükseklikten toprak zemine ayakları üzerine düşen küçük Ferhat, devlet hastanesine kaldırıldı. Sol bacağının kırıldığı belirlenen ve üç gün yoğun bakımda müşahade altına alınan Ferhat'ın sağlık durumunun iyi olduğu bildirildi.
 <br>Ferhat, "Neden düştün?" diye soran doktora, "Pokemon'u izledim. Pokemon gibi uçtum" yanıtını verdi. Oğlunun başucundan ayrılmayan anne Füsun Ağırbaş ise, "Sürekli televizyonda Pokemon çizgi filmini izliyordu. Bunu bir türlü önleyemedik. Her anı Pokemon'la geçiyor. Şu an hasta yatağında bile, Pokemon Taso denilen oyuncağı elinden düşürmüyor. Yetkililerin buna bir çözüm getirmesi gerekir" dedi.
 Devlet hastanesi psikiyatri doktorlarından Bünyamin Gü-müş de Pokemon tehlikesine dikkat çekerek, "Pokemon çılgınlığı tüm dünyada olduğu gibi ülkemizde salgın halin-de. Filmlerin şiddet içermesi çocukları olumsuz yönde 
 etkiliyor. Pokemon hareketini çocuk kendisine model olarak seçebilir. Aynı hareketleri yapabilir" diye konuştu.
 </p><p><font color="lightgreen">Japonya'dan yayıldı</font>
 </p><p>Pokemon dünyasında her yaratığın özel güçleri ve belli elementlere bağlı yetenekleri var. Kendi aralarında savaşan çeşitli yaratıklara verilen ad olan Pokemon'un uçarak savaşanları, çocukların daha çok ilgisini çekiyor. 1989'da Japonya'da ortaya çıkan ve 1996'dan sonra hızla yayılan Pokemon, tüm dünyada bir fenomen haline geldi. Şimdi de sinemalarda oynuyor. ABD'de Burger King'in dağıttığı Pokemon adlı oyuncak bir top, dört aylık bir bebeğin boğularak ölümüne yol açmıştı.

 </p></font></b></center></body></html>