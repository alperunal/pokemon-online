<html><head><style fprolloverstyle="">A:hover {color: #990000}
  body {scrollbar-face-color:  #ffffff;
         scrollbar-highlight-color: #9c9c63;
         scrollbar-shadow-color:    #9c9c63; 
         scrollbar-3dlight-color:   #ffffff; 
         scrollbar-darkshadow-color:#ffffff;
         scrollbar-track-color:     #ffffff; 
         scrollbar-arrow-color:     #9c9c63}
         </style>
  <title></title>
  <meta http-equiv="Content-Type" content="text/html; charset=windows-1254"> 
 
 <meta http-equiv="Content-Type" content="text/html; charset=ISO-8859-9"> 
 
 
  
  
 </head>
         
 <body bgproperties="fixed" topmargin="0" leftmargin="0" bgcolor="#001741" link="#000000" vlink="#000000" alink="#800000">
 
 
 
 
 
 
       
 
               
               
 
 
 
     <p>
   &nbsp; <font color="silver" size="4"></font></p><center><font color="silver" size="4">Şok Eden Çizgi Film (Hürriyet, 18 Aralık 1997)</font> <b><font color="white">
 <p>Japonya'da önceki akşam çizgi film seyreden çocukların televizyon karşısında şok geçirmeleri panik yarattı. En az 600 çocuk aynı nedenle acil olarak hastaneye kaldırıldı. Olayın nedeni tam olarak açıklanamamasına rağmen, çocukların televizyondan yayılan şiddetli ışık dalgaları nedeniyle şok geçirdikleri zannediliyor.
 </p><p>Japonya'da olağanüstü görsel efektleri olan popüler bir çizgi filmi seyreden en az 600 çocuk televizyon karşısında şok geçirip hastaneye kaldırıldı. Başbakan Ryutaro Hashimoto derin üzüntü duyduğunu belirtti ve özel bir soruşturma açılması için talimat verdi. 
 </p><p>İçişleri Bakanlığı yetkililerinin açıklamasına göre, olay önceki akşam meydana geldi. Tokyo Televizyon Kanalı'nın her gün 18:30-19:00 saatlerinde ilk ve ortaokul öğrencilerine yönelik olarak yayınlanan ve akşam kuşağında yüzde 15 izlenme oranına sahip ‘‘Pocket Monsters’’ ya da ‘‘Pocemon’’ isimli çizgi filmi seyreden çocuklar birdenbire fenalaştı. Filmin 20'nci dakikasında kahramanın şekil değiştirmesi sahnesinde ortaya çıkan kuvvetli kırmızı ve mavi ışıklar çocuklarda şok etkisi yarattı. Aşırı baş dönmesi, görme bozukluğu, mide bulantısı, kusmanın yanı sıra birçok çocuk titreme nöbetleri geçirdi. Çoğunluğu çocuk 155 kişinin hastanede tedavisinin sürdüğü belirtildi. 
 </p><p>Televizyondan yayılan dalgalardan aşırı derecede etkilenen 5 yaşındaki bir kız çocuğu içine girdiği şoku atlatamadı. Bir ortaokul öğrencisi tedavi gördüğü hastanede gazetecilere olay anını şöyle anlattı : ‘‘Televizyonda filmi seyrediyordum. Tam kahraman Pikachu şekil değiştiriyordu. Bir anda ortalık kırmızı ve mavi ışık seline boğuldu, ne olduğunu anlayamadım ama titriyordum, titrememe engel olamıyordum. Annem geldi. Sırtıma vurdu sonrasını hatırlamıyorum’’ 
 </p><p>Olaydan sonra bir açıklama yapan televizyon yetkilileri çizgi filmlerinde özellikle sert ve kuvvetli efektlerden yararlanmayı tercih ettiklerini, ancak kullanılan efektlerin bu tür sonuçlar doğurabileceğine ihtimal vermediklerini belirtti. Psikologlar ise patlayan ışığın yol açtığı belirtileri ışığa duyarlı epilepsi ya da grup histerisi şeklinde değerlendirdiler. Japon video oyunları ABD, İngiltere ve Japonya'da benzer rahatsızlıklara neden olmuştu.
 </p><p><font color="lightgreen"></font></p><center><font color="lightgreen">BORSAYI DA ETKİLEDİ</font></center>
 <p>Başbakan Hashimoto gazetecilere, ‘‘Televizyondan yayılan bir ışığın ya da lazerin gözlere etkisi henüz kanıtlanmadı. Bu nedenle konunun uzmanlar tarafından araştırılması gerekli’’ dedi. Ulaştırma Bakanlığı çizgi filmin televizyonda yayınlanan bölümlerini incelemeye aldı. Geçen yıl Pokemon adlı karakteri yaratan Nintendo, bu gelişmede herhangi bir sorumluluğu olmadığını belirtti. Çizgi film nedeniyle çocukların şok geçirmeleri Tokyo borsasında işlem gören video oyun üreticilerinin hisse senetlerinde 4 dolarlık bir düşüş yarattı. Nintendo dünyaya bir salgın gibi yayılan Japon video oyunlarının bir numaralı üreticisi. Hediye dönemi yılbaşı öncesinde böyle bir olayın meydana gelmesinin Nintendo'ya ağır bir darbe vuracağına işaret ediliyor. Şubat 1997'den bu yana ‘‘Pocket Monster’’ adlı çizgi film kahramanın video oyunu 7.5 milyon adet satmıştı.
 
 
 </p><p>Erdal GÜVEN 
 
 </p></font></b></center></body></html>