<html><head><style fprolloverstyle="">A:hover {color: #990000}
  body {scrollbar-face-color:  #ffffff;
         scrollbar-highlight-color: #9c9c63;
         scrollbar-shadow-color:    #9c9c63; 
         scrollbar-3dlight-color:   #ffffff; 
         scrollbar-darkshadow-color:#ffffff;
         scrollbar-track-color:     #ffffff; 
         scrollbar-arrow-color:     #9c9c63}
         </style>
  <title></title>
  <meta http-equiv="Content-Type" content="text/html; charset=windows-1254"> 
 
 <meta http-equiv="Content-Type" content="text/html; charset=ISO-8859-9"> 
 
 
  
</head>
         
 <body bgproperties="fixed" topmargin="0" leftmargin="0" bgcolor="#001741" link="#000000" vlink="#000000" alink="#800000">
 
 
 
 
 
 
       
       
                                 
     <p>
   &nbsp; <font color="silver" size="4"></font></p><center><font color="silver" size="4">Pokemon Crystal Tam Çözümü</font> <b><font color="white">
 <p><img src="resim/kantojohto.gif"></p></font></b></center><b><font color="white">
 <p>Oyuna Başlayış; oyuna başladığınız zaman, anneniz size "poke gear"ınızı veriyor. Evden çıkın ve Prof. Elm'den pokemonunuzu alın. Sola doğru yola çıkın, bol bol vahşi pokemonlarla savaş yapın. İlk durağınız "Cherrygrove City". Burada GYM salonu yok ama burda pokemonlarınız tedavi ettirebilir ve size şehri gezdiren yaşlı adamdan "map"ı alabilirsiniz. Buradaki işiniz bittikten sonra yukarı doğru yol almaya devam edin. Yukarı doğru giderken sağ taraftaki çimenlikten gidin, sonunda Prof. Oak'ın evini bulursunuz. Prof. Oak'la konuşunca size "pokedex"le bir yumurta yani "egg" veriyor. Evden çıktıktan sonra sizi Prof. Elm arıyor, size bir pokemonun çalındığını ve hemen yanına gelmenizi istiyor. Prof. Elm'in yanına giderken Cherrygrove City'den çıkarken hırsızımız karşınıza çıkıyor. Burada sizinle bir savaş yapıyor. Yalnız sizin pokemonunuzun zayıf olduğu türde bir pokemon gönderiyor. Neyse, bunu yendikten sonra Prof. Elm'in yanına gidin. Oradaki polisle konuşun, hırsızın adını belirleyin. Sonra Prof. Elm'le konuşun ve yumurtayı ona verin. Laboratuardan çıkarken Prof.Elm'in yardımcısı size 5 tane "poke ball" veriyor. Artık pokemon yakalayabilirsiniz. New Bark Town'dan çıkarken (Wakaba Town) bir adamda size pokemon yakalamayı öğretiyor. Bundan sonraki durağımız "Violet City".
 </p><p><font color="lightblue"></font></p><center><font color="lightblue">YENİ DÜNYA (JOHTO)
 <p>1. NİŞAN (Violet City)</p></font></center>
 <p>Burası en kolay nişan alacağınız yer. Ama ilk önce şehirdeki "Bellsprout Tower"a uğramayı unutmayın. Binada pokemonunuzun levelini bol bol yükseltin. Bu arada Bellsprout Tower'ın liderini yenince size "FLASH" itemi veriyor. Bununla karanlık mağaraları aydınlatabilirsiniz. GYM liderine gelince, yenmesi çok kolay. Yanlış hatırlamıyorsam level 7 Pidgey ve level 8 Pidgeotto gönderiyor. Lideri yendikten sonra Prof. Elm sizi arıyor ve yumurtayı almanızı söylüyor. Siz de bir koşu şehirdeki pokemon merkezine gidip Prof. Elm'in yardımcısıyla konuşup yumurtayı alıyorsunuz. Yumurta yaklaşık 1-2 saat sonra açılacak ve içinden "Togepi" çıkacak. Artık bu şehirde işimiz bitti.
 </p><p><font color="lightblue"></font></p><center><font color="lightblue">2. NİŞAN (Azalea Town)</font></center>
 <p>Yumurtamızı alıp ilerliyoruz. İlerde bir dans eden ağaç var. Onu şimdilik bırakıp aşağıya doğru gidin. Orda iki mağara girişi var. Birinde puzzle çözüyorsunuz (Kabuto'nun puzzle'ı). Puzzle'ı çözdüğünüz zaman diğer mağaraya düşüyorsunuz. Sonra da karşınıza çeşit çeşit Unown'lar çıkıyor. Puzzle çözdüğünüz mekandaki bir profesörün baktığı yazıttaki Unown şekillerinden 4 tane yakalarsanız, Unown mağarasından çıkınca profesör gelip, sizin pokedex'inizi Unown pokemonları hakkında upgrade ediyor. Bunu yapmak zorunlu değil, benden söylemesi. Sonra sağdaki geçitten geçip, sizi geçirmeyen adam, siz yumurtalı olduğunuz için bir şey yapmıyor. Ordan geçip "Union Cave"e girin. Tünelden çıktıktan sonra sola ilerleyince Azalea Town'dayız. Ama GYM'nin önü kapalı. Bu yüzden kasabanın üst sol tarafındaki "KURT"un evine girip konuşun. O evden çıkacak. Siz de hemen kasabanın sağ tarafındaki "Slowpoke Well"e (hani önünde roket takımı bekçisi olan yer) girin. Orada 3-4 roket var onları yenin ve Slowpoke'ları kurtarın. Mağaradaki işiniz bittikten sonra, gidin ve nişanınızı alın. Bu arada Togepi'nin yumurtası büyük ihtimalle burda açılacak.
 </p><p><font color="lightblue"></font></p><center><font color="lightblue">3. NİŞAN (Goldenrod City)</font></center>
 <p>Kasabadan çıkarken, hırsızla bir mücadele daha yapıyorsunuz. Dövüşten sonra, "Ilex Forest"e girin. Orda bir çocuğun Fartfetch'd'ini kaybettiğini göreceksiniz. Burada az ilerde olan kuşu, kovalayıp çocuğun yanına getirdiğinizde onun yanında olan adam size "CUT" itemi veriyor. Bununla ince ağaçları kesebilirsiniz ve ormandan Goldenrod City'e gidebilirsiniz. Ilex Forest'in ilersinde yeşil saçlı biri var. Onunla konuşunca size "TM 02" (Headbutt) saldırısını veriyor. Bununla küçük ağaçları sallayıp, değişik pokemonlar çıkartabilirsiniz. Goldenrod'a girmeden önce Ilex Forest'den çıkınca Day-Care ailesine uğrayın (Bahçesi olan ev). Evdeki yaşlı adamla konuşunca size bir yumurta daha verecek. Bu yumurtadan evrimleşmemiş mini pokemonlardan biri çıkacak (Örnek; Pichu, Igglypuff, Elekid, Tyrogue, Cleffa gibi). Yalnız bu yumurtayı alabilmeniz için yanınızda en çok 5 pokemon olması lazım. Bundan sonra da gidin ve Goldenrod City'deki GYM'nin liderini yenin. Yenilince ağlamaya başlayacak ve size nişanı vermeyecek. Sonra mavili bir kız sizle konuşacak. Tekrar liderle konuşunca size nişanı verecek. Bu arada Radio Tower'dan soruları bilerek radyonuzu almayı unutmayın. Bir de radyoda ikinci katta saat altıdan sonra program yapan bir kız var (Buena). Onunla konuşunca size "Blue Card" veriyor ve de her gün saat altıdan sonra radyoda kendi programında bir şifre veriyor. Şifreyi öğrendikten sonra onun yerine gidip doğru şifreyi söyleyince size bir puan veriyor. Bunu hergün yapın ve puanlarınız artırın. Çünkü kızın yanındaki yeşil giysili kızdan, puana göre çeşitli şeyler alabiliyorsunuz; Mesela Rare Candy. Bunun için bu iş önemli. Neyse, sırada 4. nişan var. 
 </p><p><font color="lightblue"></font></p><center><font color="lightblue">4. NİŞAN (Ecruteak City)</font></center>
 <p>İlk önce dans eden ağacı geçmek için, dans eden ağacın yanına gidin. Orda bir kız olacak. Onunla konuşun, o da size Goldenrod'daki çiçekçiye gelmenizi söyleyecek. Şehrin sağ üst tarafındaki çiçekçiye girin ve kızlarla konuşun. Ordaki kızlardan biri size "Squirtbottle" verecek. Bunun sayede danseden ağacı geçebilir ve Ecruteak City'e gidebilirsiniz. Bu arada ağacın sağ tarafındaki şişman mavi giysili adamla konuşunca size "Rock Smash" veriyor. Bu da çatlak kayaları kırmaya yarıyor. Ecruteak City'de ilk önce "Kimono Girls"lere bir uğrayın. Hepsi Eevee'nin değişik bir evrimleşmiş halini yollar. Hepsini yenince ordaki mavi saçlı adamla konuşun. Size "SURF" itemi verecek. Bunun sayesinde sularda istediğiniz gibi dolaşabilirsiniz. Yalnız şehrin üst sol tarafındaki "Burned Tower"a (Yanmış Kule) girmeden gym'de savaşamazsınız. Çünkü gym lideri efsanevi köpek yakalamak için Burned Tower'da. Binaya girin sol taraftan doğru ilerleyin. İlerlediğiniz de sizi bekleyen hırsımızı göreceksiniz. Onu yendikten sonra bulunduğunuz yer çökecek ve aşağı düşeceksiniz. Sonra da önünüzde olan üç efsanevi köpeğin yanına gidin. Hepsi ayrı yönlere gidecek. Yalnız, mavi olan pokemon (Suicune) etrafınızda bir tur attıktan sonra gidecek (Neden acaba?). Bunu hallettikten sonra, gym lideri geri dönecek ve hayalet nişanınızı alabileceksiniz. Ama GYM'de yol gözükmüyor. Bunun için aşağıdaki resme bakarak yolunuzu rahatlıkla bulabilirsiniz.
 </p><p></p><center><img src="resim/crystal1.gif"></center>
 <p>NOT: Bu şehirde iki önemli bina var. Bunlardan biri "Burned Tower", diğeri "Tin Tower". Burned Tower'da efsanevi köpekler (Raikou, Entei, Suicune), Tin Tower'da ise ilerde oraya gelecek olan "Suicune" var. Zorunlu olarak efsanevi köpeklerin binasına girip köpekleri kaçırın. Bunlar üç ayrı yöne yayılacak. Bu köpekler ilerki zamanda çimenliklerde karşınıza çıkabilir. Eğer çıkarsa oyunu hemen save edin. Sonra da ultra ball'la direkt yakalamayı deneyin (Bende işe yaramıştı, ama bu teknik zaman alabilir). Olmazsa, uyutup diğer toplarla yakalamayı deneyin. Kaçırırsanız bile üzülmeyin. Çünkü karşınıza çıkan efsanevi köpeğin yeri pokedex'inizde yazıyor.Buna bakmak için pokedex'i açıp karşınıza çıkan pokemonu seçip, "area" yazısını tıklamanız yeterli. Böylece onun yerini öğrenebilirsiniz. Yalnız Suicune'nun yakalanması değişik. Suicune'nun nasıl yakalandığını ilerde açıklayacağım.
 <br>Şimdi 7.nişanı alalım.Sonra 5-6'yı alırız.
 </p><p><font color="lightblue"></font></p><center><font color="lightblue">7. NİŞAN (Mahogany Town)</font></center>
 <p>Ecruteak City'den sağa doğru sulardan geçerek gidilince Mahogany Town'a ulaşılır. Kasabanın sağ tarafındaki adam siz yedi nişan toplamadan sizi geçirmez. Roket takımı burayı ele geçirmiş. Bu yüzden GYM'ye giremiyorsunuz. Artık kasabayı kurtarmaya başlayalım. Direk yukarı giderek "Lake of Rage"e gidiyorsunuz. Ordaki gölde kırmızı bir "Gyarados" var. Onun yanına gidip onu yenin veya yakalayın, karar sizin. Sonra Gyarados'la işiniz bittikten sonra gölün alt tarafında pelerinli biri olacak. Bu adamın adı "LANCE" (İlerde bayağı bir başınızı yakacak). Bu adamla konuşun. Konuştuktan sonra adam uçacak (şaka değil). Sonra kasabaya geri dönün. Orada Mart'a benzeyen ve bir şeyler satan bir ev var. Oraya girin. İçerde Lance'ı göreceksiniz. Lance içerdeki adamı dövdükten sonra sağ üst köşede bir merdiven açılacak. Ordan inin (Artık birlikte roket takımını basabilirsiniz). O kattaki roketleri yendikten sonra aşağı kata inin. Burdaki Lance'la göreviniz kapıları açacak şifreyi bulmak. Heryeri dolaşın, önünüze çıkan tüm roketleri yenin. Sonunda oranın liderinin odasına ulaşacaksınız. Onu yendikten sonra odadaki mavi kuşla konuşun. Size gerçek şifreyi verecek ve şifreleri öğrenmiş olacaksınız. Sonunda orta kattaki büyük makinelerin olduğu yere geri dönün. Kapıyı açın. Son adamı da yendikten sonra sol taraftaki Electrode'ları ister yakalayın ister yenin. Electrode'ları halledince Lance'la konuşun. Size "WHIRLPOOL" itemi verecek. Bununla suyun üstündeki hortumları yok edebiliyorsunuz. Artık binadan çıkın, gidin ve buz GYM'sine girin. Burası biraz karışık. Bir ipucu vereyim. Resme bakın...
 </p><p></p><center><img src="resim/crystal2.gif"></center>
 <br>Bundan sonrası size kalmış. Nişanınızı alın. Şimdi 5. ve 6. nişanımızı alabiliriz. 
 <p><font color="lightblue"></font></p><center><font color="lightblue">5. NİŞAN (Cianwood City)</font></center>
 <p>Buraya ulaşmak için ilk önce Ecruteak City'nin solundan "Olivine City"ye gelmeniz gerekir. Şehrin sağ alt tarafındaki "Olivine Lighthouse" binasındaki herkesi yenin. En üst kata ulaşınca 6. nişanı verecek olan kızla tanışacaksınız. Bunun yanındaki pokemon hasta. Hasta pokemonu iyileştirmeden kız, GYM'sine dönmüyor. Bunu iyileştirmek için ada şehri olan Cianwood City'e gitmek gerekir. Ama ilk önce şehrin alt sol tarafındaki cafe'ye uğrayın. Oradaki denizci size "STRENGHT" itemi verecek. Bunun sayesinde bazı kayaları itebileceksiniz. Cianwood'a surf'le gidilir. İsterseniz yoldaki "Whirl Islands"a uğrayabilirsiniz. Burada bazı pokemonları yakalayabilirsiniz. Adaya ulaştığınızda, şehrin en alt tarafında bir eczane var. Burdan Lighthouse'daki hasta pokemonu iyileştirecek iksiri alabilirsiniz. Sonra GYM'e girin. Ama bizi itilecek kayalar bekliyor. Bunlar çok kolay, Üç kaya yanyana. Sağ ve soldaki bir ileri itin. Ortada kalan kayayı sağa veya sola itin. Böylece yol açılacak ve nişanınızı alabileceksiniz. Çıkıştada GYM'nin önündeki kadından "FLY" itemi almayı unutmayın. Bu item sayesinde geçtiğiniz şehirlere uçabilirsiniz.
 </p><p><font color="lightblue"></font></p><center><font color="lightblue">6. NİŞAN (Olivine City)</font></center>
 Cianwood'dan aldığınız iksiri Lighthouse'daki kıza götürün. Böylece pokemon iyileşecek ve kız GYM'sine geri dönecek. Size de onu gidip yenmek kalıyor. Böylece 7 nişanı tamamlamış oldunuz. Bir de unutmadan, bu şehrin en sol tarafında "Battle Tower" var. Bu binada çok güçlü pokemonlar görüp, çeşitli eğitmenlerle savaşabilirsiniz. Yalnız pokemonları yenseniz bile size puan vermiyorlar. Yani orada level yükseltemezsiniz. Sadece eğlence ve tecrübe için yapılmış bir bina. Ayrıca eğitmenlerle savaşmak için yanınızda üç pokemon olması ve pokemonlarınızın level 40'tan fazla olmaması şart (ama çok ilerleyince Level 100'lerle bile savaşabiliyorsunuz). Eğer zoru başarıp, tüm eğitmenleri yenebilirseniz size bir ödül veriyorlar. Benim burdaki tavsiyem pokemonlarınız çok güçlendikten sonra bu binaya uğrayın. Yoksa bir hezimete uğrayabilirsiniz. Artık karar sizin. Gelelim diğer nişana.
 <p><font color="lightblue"></font></p><center><font color="lightblue">8. NİŞAN (Blackthorn City)</font></center>
 <p>Olivine GYM'sinden çıkar çıkmaz sizi Prof. Elm arıyor. Goldenrod City'deki radyo binasını roket takımının bastığını söylüyor. Bunun üzerine hemen Goldenrod'a gidin. Hemen radyoyu kurtarma operasyonuna başlayın. Radyo binasına girin. Ordaki tüm roketleri yenin. 3 veya 4'üncü katta elektronik bir kapı var. Şimdilik onla uğraşmayın. En üst kattaki roket takımı patronlarından olan adamı yenin. Size yeraltı tünelindeki kapıyı açmanızı sağlayacak "Basement Key" verecek. Bunu aldıktan sonra yeraltı tüneline gidin. Sağ taraftaki kapıyı açın. Karşınıza ilk çıkan adam hırsızımız olacak. Onu yenin. Sonraki üç roket elemanı var. Onları da haklayın. Aşağı taraftaki yolu açmak için 3 tuşa sırasıyla soldan sağa doğru basın (Birkaç defa denemeniz gerekebilir). Eğer soldan sağa yolu işe yaramazsa deneme yanılma yoluyla kapıları açmayı bulabilirsiniz. Sonunda en aşağıdaki merkez tuşa gidin. Oradaki kızı da yenip, tuşa basıp tüm kilitli kapıları açın. Daha sonra kapıdan geçin. İlerleyin ve içerdeki tüm roketleri yenin. En sonunda siyah şapkalı mavi saçlı radyo binası müdürünü bulacaksınız. O size radyo binasında elektronik kapıyı açmanızı sağlayacak "Card Key"i verecek. Bunu aldıktan sonra hemen radyo binasına gidin, elektronik kapıyı açın. Roketleri yenerek en üst kata çıkın. En üst kattaki roket takımı patronlarından olan adamı yenin ve radyoyu kurtarın. Roketleri yenince gidecekler ve şirket başkanı gelecek ve size "Clear Bell" verecek. Clear Bell'le Ecruteak City'deki Tin Tower'a girip (şehrin üst sağ tarafı) Suicune'u yakalayabilirsiniz. 
 <br>Artık Blackthorn City'e gidebiliriz. Şehre gitmek Mahogany Town'un sağ tarafında bulunan "Ice Path"e girin. Burda size bol bol buz pokemonu çıkar. Mağaradaki ilk engeli şu şekilde aşabilirsiniz;
 </p><p></p><center><img src="resim/crystal3.gif"></center>
 <p>Bu engeli geçtikten sonra hemen sağdaki küçük engelde "WATERFALL" item var. Bu da şelalerden yukarı çıkmanızı sağlar. Bundan sonraki işimiz ise çukurlara kayaları itmek. Bu sizi fazla zorlamaz ama genede biraz zaman alabilir. Bunun bir resmini koymaya gerek duymadım çünkü siz bu işi yaparsınız, değil mi? Ayrıca bir de tavsiye, eğer kayayı bir yere sıkıştırırsanız, hemen geldiğiniz merdivenden aşağı inip tekrar yukarı çıkın. Böylece kaya eski yerine gelmiş olacak. Sonra da aşağı inip şu şekilde hareket etmeniz lazım; (Bu resmi yapmak uzun sürdü, değerini bilin..)
 </p><p></p><center><img src="resim/crystal4.gif"></center>
 <p>Bundan sonra da ufak tefek engeller var ama onları geçmesi çok kolay. Neyse, burası zor bir yer ama resimler sayesinde rahat geçebilirsiniz.
 <br>Sonunda mağaradan çıktınız ve Blackthorn City'desiniz. Burdaki GYM'nin kapısının önünde duran siz Goldenrod City'i roketlerden kurtarınca kapının önünden çekilmiş. İçeri girin. Üst kattaki kayaları çukurlara itmeniz gerekiyor. Bunları yaptıktan sonra sol üst köşedeki çukurdan kendinizi atın ve GYM liderini yenin. Ama siz onu yenince o, hemen nişanı vermiyor. Sizden gym'nin arkasındaki "Dragon's Den" mağarasına gidip "Dragon Shrine" adındaki eve girip ordaki bilgelerle konuşmanızı istiyor. Bu mağarada size surf ve whirlpool itemleri gerekir. Zor değil, soldan doğru giderek Dragon Shrine'ı buluyorsunuz. Sonradaki evin içindeki baş bilge size pokemon hakkında bir teste tabi tutuyor. Eğer birazcık ingilizceniz varsa rahatlıkla soruları bilirsiniz. Eğer ingilizceniz yoksa bile dert etmeyin. Çünkü soruyu bilmezseniz size aynı soruyu tekrar soruyor. Soruları bildikten sonra gym lideri geliyor ve size nişanı pek vermek istemese de nişanı veriyor. Sonra da ordan çıktıktan sonra size bir TM veriyor. Gold ve silver'a bir ek özellik olarak crystal'de dragon's den mağarasına dövüşecek adamlar koymuşlar, dikkat edin.
 <br>8 nişanı aldınız, artık pokemon ligine gidebilirsiniz... 
 </p><p><font color="lightblue"></font></p><center><font color="lightblue">POKEMON LİGİNE GİDİŞ</font></center>
 <p>Mağaradan çıkınca Prof. Elm sizi arıyor ve size birşey vereceğini söylüyor. New Bark Town'a geri döndüğünüzde Profesörle konuşunca size "Master Ball" veriyor. Bununla efsanevi köpeklerden birini rahatlıkla yakalayabilirsiniz. Özellikle Suicune'u yakalamadıysanız hemen Tin Tower'a gidip master ball'la Suicune'u yakalayın. Bu pokemon çok işinize yarayacak. Sonra New Bark Town'un sağ tarafından surf yaparak gidin. "Tohjo Falls" diye ufak bir mağara var. Burada size "waterfall" item lazım. Bu mağaradan çıkıp ilerlediğinizde karşınıza "Victory Road" çıkıyor. Bu mağaranın çıkışında hırsızımızla bir mücadelemiz var. Dikkat edin. Pokemonları o kadar da güçsüz değil. Bundan sonra "Indigo Plateu"na gidin. Sonunda Pokemon Ligi başlıyor!!!
 <br>Burada ilk rakibiniz pisişik pokemon eğitmeni Will. İkinci rakibiniz bitki pokemonu eğitmeni Koga. Üçüncü rakibiniz dövüş pokemonu eğitmeni Bruno. Dördüncü rakibiniz dark pokemonu eğitmeni Karen. Ve FİNAL, başınıza dert açacak dediğim adam dragon pokemon eğiticisi Champion LANCE. Özellikle Dragonite'lerine dikkat etmeniz gerekir. Onu da yenince şampiyon SİZSİNİZ!!! Şimdiden tebrik ederim. 
 </p><p>TAVSİYELER
 </p><p>Oyun boyunca sadece(master ball'ı alana kadar) iki pokemon yetiştirin. Biri başladığınız pokemon diğeri de "Dragonite" olmasını tavsiye ederim. Bunu Goldenrod City'den kumarhaneden alabilirsiniz (Dratini olarak, ama biraz pahalı). Pokemon ligine gidene kadar, bu Dratini'yi Dragonite yapmaya bakın (Dratini Level 30 - Dragonair level 55 - Dragonite olur). Emin olun ki pişman olmayacaksınız. Çünkü Dragonite çok güçlü. Dragonite olmazsa da bir Gastly yetiştirebilirsiniz. Yine de karar size kalmış. Üçüncü pokemonu ise efsanevi köpeklerden yakalayın. Yukarıda açıklamıştım.
 <br>Pokemon ligine giderken yanınıza bol bol max potion veya hiper potion, revive ve full heal alın. Bunlar çok gerekli olacak.
 <br>Önünüze gelen her adamla savaşın. Böylece pokemonlarınızın levellerini bolca yükseltirsiniz.
 <br>Şehirlerdeki her yeri gezin, tüm evleri dolaşın, herkesle konuşun. 
 </p><p><font color="lightblue"></font></p><center><font color="lightblue">ESKİ DÜNYA (KANTO)</font></center>
 <p>Bu Dünya pek önemli değil. Ama sonunda "Ash Ketchum"u yenmek var. Bu yüzden bu dünyayı da oynamanızı tavsiye ederim.
 <br>Pokemon ligini bitirdikten sonra oyunu yapanların isimleri geçer. Sonra oyun yeniden başlar. Başladığında ana menüde "Continue" yazısı olacaktır. Onu seçin ve kaldığınız yerden devam edin. Kanto yolculuğu başlıyor;
 <br>Evinizin önündeyken, Prof. Elm sizi arıyor ve laboratuarına gelmenizi söylüyor. Laboratuarda onla konuştuğunuzda size "S.S.Ticket" veriyor. Bu biletle Vermilion City'e gidebilirsiniz. Bu bileti aldıktan sonra Olivine City'e gidin. Ordan limandan doğru gidin ve S.S. Aqua gemisine binin.
 </p><p><font color="lightblue"></font></p><center><font color="lightblue">S.S. AQUA</font></center>
 <p>Gemide de yapmanız gereken şeyler var. İlk önce bulunduğunuz kattaki odalardaki herkesi yenin. Burdaki göreviniz mavi saçlı adamın kaybolan torununu bulmak. Herkesi yendikten sonra aşağı kata inin. Ordaki adam sizi geçirmeyecek. Onla konuşun ve yukarı kata çıkın. Tüm odaları dolaşıp denizciyi bulun ve onu yenin. Tekrar aşağı inin. Sizi geçirmeyen adama el sallayarak geçin. :-) Sonra bir kat daha aşağı inin. Orada kaptanın yanında bulunan kızla konuşun. Böylece o mavi saçlı adamın yanına gitmiş olacaksınız. Onla konuşunca size "metal coat" verecek. Sonra gemiden çıkın ve Vermilion City'desiniz.
 </p><p><font color="lightblue"></font></p><center><font color="lightblue">NİŞANLAR</font></center>
 <p>Bu dünyada bazı nişanları hiç zorlanmadan gidip alabilirsiniz. Bunlar, Vermilion City, Fuschia City, Saffron City, Celadon City. Bunlar kolay.
 </p><p><font color="lightblue"></font></p><center><font color="lightblue">SNORLAX'I UYANDIRMAK VE MISTY</font></center>
 <p>İşte bu dünyada yapılacak en önemli iş bu. Aynı zamanda bunu yapınca Misty, GYM sine geri dönecek. Neyse, ilk önce Cerulean City'nin sağ tarafındaki ağacı keserek ilerleyin. Sonra karşınıza çıkacak nehirden surf ile ilerleyin. İlerlediğinizde karşınıza büyük bir bina çıkacak. Bu "Power Plant". Burdaki herkesle konuşun. Size, Power Plant'tan bir parça çalındığını söyleyecekler. Burdan çıktıktan sonra Cerulean City'deki Misty'nin GYM'sine gidin. Burda bir roket takımı adamı size çarpacak. Onla konuştuktan sonra o, GYM'den çıkacak. Sizde hemen ordan çıkın ve şehrin yukarısındaki köprüye doğru gidin. Orada yine sizi o roket takımı adamı karşılayacak. Onu yenin. Size Power Plant'tan çaldığı parçayı nereye sakladığını söyleyecek. Bunu yendikten sonra yolunuza devam ederek Bill'in evine doğru gitmeye başlayın (Bill'in evine gitmek için Cerulean City'deki köprüyü geçip, ordan sağa doğru ilerlemeniz lazım). Yoldayken Misty'le karşılacaksınız. O sizle konuşacak ve GYM'sine geri dönecek. Sonra tekrar Cerulean City'e geri dönüp, onu yenip nişanınızı alın. Ayrıca Misty'nin GYM'sinde ortada kare bir alan var. Bu kare alanın etrafına bir göz atın (Yani tuşa basarak). Sonunda "Machine Part" diye birşey bulacaksınız. Bunu Power Plant'a götürün. Oradaki makinelerin önünde duran adamla konuşun ve ona bu parçayı verin. Böylece Power Plant yeniden çalışmaya başlayacak. Bunları yaptıktan sonra Lavender Town'a gidin. Oradaki Radio Tower'a gidin. Oradaki mavi saçlı, yüzü duvara dönük olan adamla konuşun. Size "Expension Card" verecek. Bunun sayesinde radyonuzda Snorlax'ı uyandıracak olan "Poke Flute" istasyonu çıkacak. Bunu aldıktan sonra hemen Vermilion'a gidin. Yolu tıkayan Snorlax'ın yanına gidip radyodan "Poke Flute"ü seçin. Tekrar tuşa bastığınızda Snorlax uyanacak, ister yakalayın, ister yenin. Ama bence yakalayın. Çünkü gerçekten çok güçlü.
 </p><p><font color="lightblue"></font></p><center><font color="lightblue">MAGNET TRAIN</font></center>
 <p>İlk önce yukarda söylediğim gibi Power Plant'ı kurtarmanız lazım. Bundan sonra Saffron'a gidip "Copycat"in evine girin. Orda onunla konuşun (Sizle konuşurken size dönüşecek.) Sonra Vermilion'a gidip ordaki Pokemon Fan Club'a girin. Masanın sol tarafında duran Clefairy oyuncağının yanında duran şişman adamla konuşun. Size, yanında duran oyuncağı verecek. Sonra tekrar Saffron'a gidip Copycat'e oyuncağı verin. O da size "Pass" verecek. Bununla artık Saffron-Goldenrod arasında trenle yolculuk yapabilirsiniz.
 </p><p><font color="lightblue"></font></p><center><font color="lightblue">BROCK</font></center>
 <p>Vermilion City'deki "Digleet's Cave"den geçtikten sonra Viridian City'nin sağ tarafında olan bir yerde çıkarsınız. Yalnız Viridian City GYM lideri yok. Şimdi onu boşverin. Yukarı doğru "Pewter City"e gidin. Orda şehrin sağ tarafında bir yerde mavi giysili yaşlı bir dede var. Onla konuşunca size "Silver Wing" veriyor. Bununla "Whirl Islands"daki Lugia'yı yakalama şansınız var ama Lugia'yı bulmak o kadar da kolay değil, bulsanız bile yakalamak kolay değil, tabiki "master ball"ı kullandıysanız (Lugia level 60). Neyse, sonra GYM'e girin ve Brock'u yenin. Yalnız dikkat edilmesi gereken bir nokta var. Brock'un "Omastar" ve "Kabutops"u var. Bunlar su saldırısı yapabilen kaya pokemonlardır.
 </p><p><font color="lightblue"></font></p><center><font color="lightblue">BLUE (GARY) VE BLAINE</font></center>
 <p>Bu nişanları almak için ilk önce "Pallet Town"a gidin. Oradan surf yaparak "Cinnabar Island"a gidin. Burada üst tarafra Blue'la (Gary'le) konuşun. O, Viridian City'deki GYM'sine geri dönecek. Bu arada adanın ortasında bir tabela var. Bunda, "Blaine'nin GYM'si, Seafoam Islands'a taşınmıştır" yazısı var. Biz de buna göre hareket ederek Cinnabar'ın sağ tarafından surf yaparak Seafoam'a gidiyoruz. Ordaki mağarada Blaine'den nişanınızı alın. Sonra Viridian'a gidin. GYM'sine geri dönen Blue'yu (Gary'i) yenin. Böylece tam 16 nişanınız olmuş oldu.
 <br>NOT: Ayrıca Viridian'daki Trainer House'da başka eğitmenlere karşı savaşabilirsiniz. Bir de isterseniz Mt.Moon mağarasına girip hırsızla bir dövüş daha yapabilirsiniz. Bu da yetmediyse, Mt.Moon'dan sonra pokemon ligi binasına giderek merdivenlere doğru ilerleyin. Hırsızla bu sefer son mücadeleyi yapıyor olacaksınız.
 </p><p><font color="lightblue"></font></p><center><font color="lightblue">ASH KETCHUM'LA BÜYÜK DÖVÜŞ</font></center>
 <p>Nişanları toplayınca Prof. Oak'a gidin ve onunla konuşun. Artık Ash Ketchum'la dövüşmeye hazırız. Bu arada Prof. Oak'la konuşmamızın nedeni Victory Road'a girerken geçitte sol tarafta bir adam yolu tıkıyordu. Onu ordan çekmek için konuştuk. Neyse, Prof.Oak'la konuştuktan sonra Viridian City'nin sol tarafından giderek o geçite girin. Geçitte, o soldaki dar yoldan geçerek kapıdan çıkın. İlerleyince en sonunda o mağarayı göreceksiniz: "Mt. Silver". Mağaraya girmeden önce yandaki pokemon merkezinde pokemonlarınızı tedavi ettirin. Ash çok güçlü. Yalnız oyunda adı "RED" diye geçiyor söyleyeyim. Ve Ash'i yenin.
 <br>Oyunu bitirdiniz tebrikler.
 <br>Son olarak söyleyeceğim şey; oyun pokemon hayranları için çok iyi bir oyun. Başında saatlerce geçirebilirsiniz. Yalnız oyunun japonca versiyonuna göre tek kusuru Celebi'nin yakalanamıyor olması. Celebi sadece japonca versiyonunda yakalanabiliyor. Bu özellik çoğu kişiyi üzecektir. Ama gene de oyun gold ve silver'a göre çok daha iyi.

 </p></font></b></body></html>